---
metaTitle: Kako se zaštititi od zlonamjernih poruka preko kontakt forme | WebLifeSupport
metaDescription: Naučite kako osigurati vašu kontakt formu na web stranici od spama, virusa i GDPR problema – savjeti iz prakse.
title: Kako se zaštititi od zlonamjernih poruka preko kontakt forme?
description: Otkrivamo sigurnosne prijetnje povezane s kontakt obrascima i kako ih možete spriječiti kroz kvalitetnu implementaciju i provjerene servise.
pubDate: 07-09-2025
image:
  {
    src: /blog/sigurnost-kontakt-forme.webp,
    alt: Sigurna kontakt forma na web stranici s GDPR zaštitom i anti-spam mjerama,
  }
tags: ["kontakt forma", "sigurnost", "spam zaštita", "web dizajn"]
ogTitle: Kako zaštititi kontakt formu na web stranici | WebLifeSupport
ogDescription: Otkrijte kako spriječiti zlonamjerne poruke, lažne privitke i neželjeni spam kroz sigurnu i profesionalnu izradu kontakt obrasca.
ogImage: /blog/sigurnost-kontakt-forme.webp
ogType: article
---

## Uvod

Kontakt forma je ključna točka komunikacije na svakoj poslovnoj web stranici — ali ako nije sigurna, postaje ranjiva na zlonamjerne poruke, spam i kršenje GDPR pravila.

Zlonamjerne poruke, spam, lažni privici i napadi putem obrazaca postaju sve češći – a često ih neprimjetno pokreće upravo posjetitelj koji iskoristi lošu implementaciju forme.

U nastavku objašnjavamo kako takvi obrasci rade, gdje se javljaju problemi, kako ih spriječiti i zašto kontakt forma mora imati i GDPR privolu.

## Kako kontakt forma radi (i gdje je može biti opasna)?

Kad korisnik ispuni kontakt obrazac i pošalje poruku, ta poruka ide na vaš e-mail ili u CRM (alat za upravljanje odnosima s klijentima). Ako je forma loše izrađena, nema sigurnosnih barijera koje će zaustaviti:

- automatske spam poruke,
- poruke s malicioznim linkovima,
- lažne privitke (npr. EXE umjesto JPG)
- pokušaje injectanja koda.

**Posebna opasnost**: medijski sadržaji u poruci

Ako vaša forma dopušta slanje datoteka, to otvara prostor za slanje:

- .exe, .bat, .scr ili .js datoteka koje mogu biti virusi,lažne dokumente koji izgledaju kao PDF, a nisu (npr. invoice.pdf.exe),
- linkove na opasne domene (phishing ili malware).

Savjet: Prelaskom mišem preko privitka ili linka u e-mailu (npr. Gmailu ili Outlooku), u donjem lijevom kutu vidjet ćete stvarnu adresu linka ili format datoteke. To je prva linija obrane.

## Kako osigurati kontakt formu?

**Ograničite formate datoteka**

Ako dopuštate privitke, dozvolite samo sigurnije formate:

- .jpg, .png, .pdf – OK
- .exe, .js, .bat, .zip – potencijalno opasni

Forma mora automatski blokirati opasne formate i prikazati korisniku poruku.

**Dodajte CAPTCHA zaštitu**

Google reCAPTCHA, botpoison ili slična zaštita sprječava automatizirani spam.

**Validacija unosa**

Korisnička polja moraju imati ograničenja:

- dužina poruke
- zabranjeni HTML ili JS kod
- validacija e-mail adrese

**GDPR privola je obavezna**

Svaka kontakt forma mora imati:

- checkbox za privolu (npr. “Prihvaćam pravila privatnosti”)
- link na vašu stranicu s politikom privatnosti

Forma se ne smije moći poslati bez aktivne privole.

## Sigurna pohrana i prijenos podataka

Podaci se moraju slati putem HTTPS protokola (klasični HTTP, ali sa SSL zaštitom)

Ako se podaci pohranjuju, moraju biti šifrirani ili pod kontrolom CRM sustava koji je u skladu s GDPR-om

**Kako to rade WordPress obrasci?**

WordPress koristi pluginove kao što su:

- Contact Form 7 – jednostavan, ali bez naprednih sigurnosnih značajki
- WPForms – bolji za GDPR, reCAPTCHA i validaciju
- Fluent Forms – moderno i brzo rješenje s više zaštitnih slojeva

Ovi plugini zahtijevaju dodatnu konfiguraciju za bolju zaštitu. Sami po sebi nisu sigurni, već to ovisi o tome kako su postavljeni.

**Koji su provjereni servisi za kontakt forme?**

Ako želite izbjeći ovisnost o WordPress pluginima, možete koristiti:

- Formcarry – siguran, brz i GDPR-friendly (koristimo ga i mi)
- Formspree – jednostavan za integraciju
- Tally.so – vizualno atraktivan i siguran
- Typeform – napredan, ali više za ankete nego kontakt forme

## Zaključak

Kontakt forma je ulazna točka u vaše poslovanje – i baš zato mora biti sigurna, funkcionalna i u skladu s propisima.

Ako koristite generičku formu bez ikakve zaštite, izlažete se:

- spam porukama
- potencijalnim virusima
- pravnim problemima zbog kršenja GDPR-a

#### Za besplatnu analizu i savjetovanje oko vaše kontakt forme, [obratite nam se putem kontakt stranice.](/kontakt-weblifesupport)
